Баєсівська модель для агрегації різних опитувань 


Результатом цієї моделі є розподіл імовірності для рівня підтримки, і окрім серединного значення (медіани), потрібно звертати увагу на можливий «коридор значень».</p>
            <p>Тому дивіться на смугу однакового кольору навколо кожної лінії — це коридор усіх можливих значень рівня підтримки для даного кандидата. Тобто, з великою ймовірністю (0.95, або 95%) саме у цьому діапазоні знаходиться рівень підтримки. Найбільш імовірними є показники ближче до лінії, по краях смуги — менш імовірні значення.</p>
            <p>Наголошуємо — це агрегований рівень підтримки кандидата згідно різних опитувань. Ми не робимо тут прогнозу результатів виборів!</p>

            <h3>Про модель</h3>
            <p>Модель, яку ми використали для агрегації, є експериментальною, ми не даємо гарантій щодо її точності, й вона може бути змінена протягом поточної виборчої кампанії. Використовуйте її результати на свій страх та ризик.</p> 
                <p>Це перша з відомих нам спроб застосувати «poll of polls» для даних соцопитувань українських служб, хоча за останні роки моделі подібного типу стали дуже популярними серед американських ЗМІ, в першу чергу — завдяки публікаціям сайту Fivethirtyeight (див. напр.
                <a href="https://projects.fivethirtyeight.com/trump-approval-ratings/">https://projects.fivethirtyeight.com/trump-approval-ratings/</a>)</p>
            <p>Проблема з українськими опитуваннями полягає в тому, що у нас вони дуже рідко проводяться, навіть під час виборчої кампанії. Для порівняння, під час фінальної частини президентської кампанії 2016 року в США результати соцопитувань з'являлися ледь не щоденно. Однак за допомогою моделі (якщо вона коректна) ви можете побачити динаміку рівня підтримки навіть у ті періоди, коли опитування не проводились.</p>
            <p>Інша проблема, не менш важлива — немає гарантій, що навіть найбільш послідовні (у сенсі частоти опитувань) та найбільш респектабельні (результати яких найбільше збігалися з результатами виборів у минулому) соціологічні установи не будуть «накручувати» відсотки для замовника опитування. Йдеться не стільки про маніпуляції з арифметикою: цього можна досягти за допомогою «дизайну» опитування — наприклад, формулюючи відповідним чином запитання або формуючи вибірку відповідно до потреб замовника.</p>
            <p>Тому для того, щоб якомога точніше оцінити «рейтинги» кандидатів, ми використали всі наявні на сьогодні результати соціологічних опитувань, проведені найбільш авторитетними соціологічними службами<a href="#socio-note">*</a>. Якщо звести дані правильно, то агрегований «рейтинг» буде більш точно відображати рівень підтримки, ніж кожне окреме соцопитування. </p>

            <p>Фактично ця модель дозволяє «згладжувати», «агрегувати» результати від різних соціологічних служб, враховуючи різні джерела похибок, у визначений спосіб.</p>

            <h3 id="section-methodology">Методологія</h3>
            <p>Поточна її версія (21.01.2019) використовує низку припущень/спрощень, щоб підрахувати агрегований рейтинг:</p>
            <p>- Кожен кандидат має справжній (прихований) рівень підтримки, який ми можемо оцінити завдяки результатам соцопитування і визначити похибку такої оцінки. Похибка кожної соціологічної служби залежить не лише від вибірки, але й від низки інших факторів. Іншими словами, результати опитувань різних соціологічних установ, хоча і можуть відрізнятися один від одного, але залежать від справжнього рівня підтримки для конкретного кандидата.</p>
            <p>- Справжній рівень підтримки, що був вчора, мало відрізняється від рівня підтримки, що є сьогодні, та змінюється згідно з процесом «випадкового блукання» (тому в моделі зростає невизначеність, якщо довго немає результатів нових опитувань).</p>
            <p>- Справжні рівні підтримки кандидатів не залежать і не впливають один на одного, і моделюються окремо (досить сміливе припущення, яке при поточному низькому рівні підтримки кандидатів можна використовувати, хоча воно й не зовсім коректне).</p>
            <hr>
            <p id="socio-note">* Які соцопитування використовує наша модель:  <a href="https://docs.google.com/spreadsheets/d/17TkyxT0pyNM4Om4agkL-wWDjhyv0bOu7bkNCYzhIeQo/edit?usp=sharing" target="_blank">дивіться таблицю із опитуваннями тут</a>. Таблиця type1 – це відсотки серед усіх виборців, type2 – серед тих, хто піде голосувати, type3 – серед тих, хто піде голосувати і визначився (саме ці дані повинні бути найближчими до справжніх результатів виборів). Інколи у звітах щодо опитування немає саме цих даних, тому ми перераховуємо їх використовуючи ту форму результатів, що є у наявності. </p>
            <p>Кому із соціологів не можна вірити? Див. наш проект <a href="http://texty.org.ua/d/socio/" target="_blank">«Псевдосоціологи»</a></p>
